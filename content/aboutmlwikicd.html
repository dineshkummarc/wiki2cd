
	<!DOCTYPE HTML PUBLIC "-//W3C//DTD HTML 4.01 Transitional//EN"
						"http://www.w3.org/TR/html4/loose.dtd">
	<html xmlns="http://www.w3.org/1999/xhtml" xml:lang="ml" lang="ml" dir="ltr">
	<head>
	  <meta http-equiv="Content-Type" content="text/html; charset=UTF-8" />
	  <link rel="stylesheet" href="bits.wikimedia.org/skins-1.5/monobook/main.css?257z24" type="text/css" media="screen" />
  <title>സി.ഡി. ആമുഖം</title>

</head>

<body> 
    
    
<div>
  ഇന്റർനെറ്റിൽ ഏറ്റവും ആശ്രയിക്കപ്പെടുന്ന വിവിധ ഭാഷകളിലുള്ള സർവവിജ്ഞാനകോശമാണല്ലോ വിക്കിപീഡിയ. ഇതിന്റെ മലയാളഭാഷയിലുള്ള പതിപ്പ്, വിജ്ഞാനകുതുകികളായ മലയാളികളുടെ പ്രയത്നത്തിൽ മറ്റു ഇന്ത്യൻ ഭാഷകളിലുള്ള വിക്കിപീഡിയകളെ അപേക്ഷിച്ച് താരതമ്യേന മെച്ചപ്പെട്ട വളർച്ച കൈവരിച്ചിട്ടുണ്ട്. മലയാളം വിക്കിപീഡിയയിൽ നിന്ന് തിരഞ്ഞെടുത്ത 500 ലേഖനങ്ങളടങ്ങിയ സി.ഡിയുടെ ആദ്യപതിപ്പ് നിങ്ങൾക്കു മുൻപാകെ സമർപ്പിക്കുകയാണ്. അങ്ങനെ ഇന്ത്യൻ വിക്കിപീഡിയകളിൽ ഇത്തരം ഓഫ്‌ലൈൻ പതിപ്പ് പുറത്തിറക്കുന്ന ആദ്യത്തെ വിക്കി സംരംഭമായും മലയാളം വിക്കിപീഡിയ മാറുന്നു.<br>
  <br>
  മലയാളം വിക്കിപീഡിയയിലെ പ്രവർത്തകർ കൂടുതലും കേരളത്തിന് വെളിയിൽ നിന്നുള്ളവരാണ്. ടെലിഫോൺ സാന്ദ്രതയിൽ ഒന്നാം സ്ഥാനത്തു നിൽക്കുന്നെങ്കിലും ഇന്റർനെറ്റിന്റെ ലഭ്യത കേരളത്തിൽ അത്ര സാർവത്രികമായിട്ടില്ലെന്ന് വേണം ഇതിൽ നിന്നും കരുതാൻ. അതിനാൽ, കേരളത്തിൽ കമ്പ്യൂട്ടർ ഉപയോഗിക്കുന്നവരും എന്നാൽ ഇന്റർനെറ്റ് ലഭ്യത പരിമിതവുമായവരെയാണ് ഈ സി.ഡി. ലക്ഷ്യം വക്കുന്നത്.<br>
  <br>
  2010 ഏപ്രിലിൽ കേരളത്തിൽ വച്ച് വിക്കിപ്രവർത്തകരുടെ ഒരു സംഗമം സംഘടിപ്പിച്ചതിന്റെ ഭാഗമായി ദ്രുതഗതിയിലെടുത്ത ഒരു തീരുമാനത്തിന്റെ ഫലമായി ഉടലെടുത്ത ഒരു ഉല്‍പ്പന്നമാണ് ഈ സി.ഡി.<br>
</div>
<br>
</body>
</html>
